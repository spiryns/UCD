## Methodologie

Dit project werd uitgewerkt volgens de **Double Diamond** aanpak (Discover, Define, Develop, Deliver), met een sterke nadruk op **gebruikersgericht ontwerpen** en iteratieve validatie. In semester 1 lag de focus op **Discovery** en **Definition**: het scherpstellen van het probleem, het onderbouwen van ontwerpkeuzes met onderzoek en het valideren van het concept via opeenvolgende tests. De **Develop**- en **Deliver**-fasen bouwen verder op de output van semester 1 en worden hier op hoofdlijnen toegelicht.

### Discovery (problem space)
In de discoveryfase werd de probleemruimte verkend om te begrijpen waar blinde en slechtziende personen vandaag vast: lopen bij indoor navigatie in publieke gebouwen. Hiervoor werd een combinatie gebruikt van:

- **User interviews** om fricties, routines, copingstrategieën en contextfactoren (zoals drukte, tijdelijke werken en knooppunten) te identificeren.
- **Deskresearch en benchmarking** om bestaande navigatie- en mobiliteitsoplossingen in kaart te brengen en hun sterktes/zwaktes te analyseren op vlak van feedbackmodaliteit, infrastructuurbehoefte, betrouwbaarheid en schaalbaarheid.

De resultaten uit discovery werden samengebracht tot een duidelijke probleemdefinitie (met focus op onzekerheid aan keuzemomenten), een eerste set **design requirements** en een initiële **PRD** die richting geeft aan de volgende fase.

### Definition (solution space)
In de definitionfase werd onderzocht hoe het concept vorm kan krijgen en of het effectief aansluit bij de noden uit discovery. De kern van deze fase bestond uit **iteratief prototypen en testen** (in waves), waarbij elk testmoment werd gebruikt om het concept scherper te maken en de PRD te verfijnen.

**Wave 1: vroege conceptvalidatie**
- Doel: nagaan of de richting van het concept (slimme handgreep op bestaande witte stok met discrete feedback) begrijpelijk, wenselijk en geloofwaardig aanvoelt.
- Aanpak: concepttesten met low- tot mid-fidelity prototypes en scenario’s (bv. beslismomenten aan knooppunten, bestemmingen bereiken per verdieping).
- Output: eerste validatie van kernfunctionaliteiten en boundary conditions, plus bijsturing van design requirements.

**Wave 2: verfijning van interactie en feedback**
- Doel: de manier van begeleiden optimaliseren met nadruk op (1) minimale smartphone-interactie tijdens het stappen, (2) haptische feedback als primaire modaliteit en (3) een fail-safe workflow bij afwijkingen of blokkades.
- Aanpak: concepttesten met varianten (variety prototyping) om alternatieven eerlijk te vergelijken en confirmation bias te vermijden.
- Output: aangescherpte user flow, bijgewerkte PRD en een onderbouwde keuze voor de meest robuuste conceptrichting.

Doorheen de definitionfase werden inzichten systematisch vertaald naar (1) een bijgewerkte **PRD**, (2) aangescherpte **design requirements** en (3) een onderbouwde conceptbeschrijving.

### Develop (concretiseren en realiseren)
In de developfase wordt de gekozen conceptrichting uit definition omgezet naar een **functioneel en consistent ontwerp**. Op basis van de PRD en de gevalideerde design requirements zal de focus liggen op:

- **Technische uitwerking en haalbaarheid**: componentkeuzes, architectuur en integratie van de belangrijkste functies (detectie, begeleiding en feedback).
- **Interaction design en user flow**: het uitwerken en verfijnen van de volledige gebruikerservaring, met aandacht voor toegankelijkheid en low-friction bediening.
- **Prototyping met oplopende fideliteit**: van quick-and-dirty varianten naar meer realistische (mid/high-fidelity) prototypes om onzekerheden stap voor stap te reduceren.
- **Usability testing in iteraties**: herhaalde tests met gebruikers om pijnpunten te identificeren, de feedbacktaal te verfijnen en de UX te optimaliseren.
- **Vormgeving en integratie**: het verder uitwerken van de fysieke vormfactor (compact, niet bulky) en de manier waarop het product op de witte stok bevestigd wordt.

De output van deze fase is een geïntegreerd prototype dat voldoende robuust is om in de volgende fase in realistische contexten te valideren.

### Deliver (validatie in context en afronding)
In de deliverfase wordt het ontwerp finaal gevalideerd en afgerond. De nadruk ligt op testen in (meer) realistische omgevingen, het aantonen dat het concept betrouwbaar werkt aan knooppunten en bij afwijkingen, en het finaliseren van het prototype en de documentatie op basis van de laatste feedback.
